<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html xmlns="http://www.w3.org/1999/xhtml" lang="da">
	<head>
		<title>Dansk Komité Mod Slaveri</title>
		<meta http-equiv="Content-Type" content="text/html; charset=iso-8859-1" />
<link rel="stylesheet" href="screen.css" type="text/css" />
	</head>
	
	<body>

		<div id="container">
			
			
<h5>STOP SLAVERIET!</h5>
			
			<p>Det er kvækernes fortjeneste at de, som de første i verdenshistorien, fordømte institutionen 'Slaveri'. Hos kvækerne begyndte bevægelsen mod slaveri før år 1700, og i 1751 gav de alle deres slaver fri.</p> 
			
<p>			Danmark udstedte i 1790 en forordning, der forbød den oversøiske slavehandel fra 1803. Denne 13-årige frist blev udnyttet til en rekordhøj import af 'avlskvinder' til den fremtidige selvforsyning, for loven omhandlede kun slave<u>handel</u> ikke slaveri.</p>
			
<p>			Havde man på det tidspunkt foreslået at opløse slaveriet, ville man have blevet helt til grin. Enkelte ville måske indrømme at slaveriet var forkert, på den anden side ville landets økonomi være i fare. Slaveriet blev først ophævet i 1848 af Generalguvernør von Scholten i Dansk Vestindien.</p> 
			
		<p>	I England blev slavetransporten forbudt i 1807 og slaveriet i 1823, i Amerika 1808/1862, Frankrig 1848, Kina 1911, men slavelignende forhold fortsatte til 1949. I Nepal blev slaveriet første gang ophævet i 1923, og atter i år 2000.</p>
			
<p>			23. Juni 1831 stiftedes i London 'Anti-Slaveri int.', som er verdens ældste menneskerettighedsorganisation. Siden oprettelsen har organisationen arbejdet utrætteligt, og været et forbillede for andre organisationer der arbejder med de samme problemer.
			I dag findes der anti-slaveriorganiationer i Norge, Sverige, Danmark, Spanien, Frankrig, Italien, USA, og Australien.</p>
			
<p>			Den voksende menneskehandel har påkaldt sig opmærksomhed internationalt og nationalt. I Europa gøres der en aktiv indsats for at komme uvæsenet til livs, der er således sket et øget politiarbejde på tværs af grænser indenfor Europa.</p>
			
<p>			I Danmark fik menneskehandel i 2002 sin egen paragraf i den danske straffelov med en øget strafferamme på op til otte år. Ydermere blev der taget skridt til en nordisk-baltisk kampagne for at fortælle kvinderne fra de baltiske lande om risikoen ved at lade sig lokke til at tjene nogle 'lette' penge i de nordiske lande. Når kvinder lader sig lokke skyldes det fattigdom og mangel på uddannelsemuligheder. Der er ikke tvivl om, at en del af disse kvinder er havnet i prostitution mod deres vilje, og i dag lever under slavelignende forhold.</p>
			
<p>			Vi må erkende at den grundlæggende årsag til at handlen kan forekomme er, at der er danske mænd, som er villige til at betale for seksuelle ydelser fra kvinder der lever som slaver.</p>
			
<p>			Ofrene for kvindehandel vil normalt have et enormt behov for omsorg og sundhedsmæssigt, socialt og retslig rådgivning. Foreninger som 'Reden' og 'STOP Kvindehandel' gør en stor indsats for at afhjælpe.</p> 
			
<p>			De udenlandske kvinder står tillige foran en hjemsendelse, hvor det normale er, at deres bagmænd ofte møder dem i lufthavnen eller opsøger dem i deres hjem, for at tvinge dem i prostitution igen, sædvanligvis i et andet land. Derfor er der behov for at arrangere en 'sikker' hjemkomst, evt. i samarbejde med en lokal organisation.</p>
			
<p>			Plejen for at genskabe et normalt menneske og arrangere en sikker hjemkomst kan ikke gøres på 15 dage, som den danske lovgivning giver mulighed for. Der er behov for et tilbud på minimum 3 måneders beskyttet ophold. I Italien får disse kvinder 6 måneder og i Holland 3 måneders beskyttet ophold. Den danske lovgivning bør laves om og de 15 dage udskiftes med mindst 3 måneder.</p>
			
<p>			Ofrene for slavehandel bør gives en reel chance for at komme ud af slaveriet. Muligheden for længere ophold vil også sløre hjemkomsttidspunktet for bagmændene og derved øge kvindens sikkerhed. Erfaringen fra andre lande viser tillige, at kvindernes villighed til at vidne mod bagmændene øges desto længere opholdet varer. </p>
			
			<br/><br/>
<p>			I 1924 etableredes en kommission ved navn 'Temporary Slavery Commission', der skulle arbejde for udryddelsen af slaveriet på verdensplan. Den skulle se på bla. tvangsarbejde, gældsarbejde og tvungne ægteskaber.</p>
			
<p>			Et resultat af kommissionens arbejde var den Slavery Convention, der i 1926 så dagens lys. Udover at slå fast, at ingen må eje et andet menneske, så satte konventionen også grænser for, i hvilket omfang tvangsarbejde kunne påtvinges. Den internationale Arbejdsorganisation (ILO), fik den opgave at udstikke de mere præcise grænser og definitioner på begrebet slaveri</p>

<p>			I 1930 præsenterede ILO sin Forced Labour Convention (nr. 29), en konvention, der havde lange og fasttømrede procedurer og metoder at gå op imod. Der var, foruden de allerede nævnte former for slaveri, også tvangsarbejde i fængsler, tvangsindskrivning til militæret, for blot at nævne nogle få former. <br/>
			Efter anden verdenskrig så 'Universal Declaration of Human Rights' dagens lys, og artikel 4 i denne menneskerettighedserklæring af 1948 forbød slaveri og tvangsarbejde i alle dets former. </p>
			
<p>			FN, og herunder ILO, har siden da intenst arbejdet videre på at forbyde og udrydde slaveri på verdensplan. FNs konvention fra 1956 (United Nations Supplementary Convention on the Abolition of Slavery, the Slave Trade and Institutions and Practices Similar to Slavery) var endnu et vigtigt skridt på vejen, og lagde ikke mindst vægt på emner som gældsbundenhed, det at føde et barn til en anden, der vil udnytte dette barn, tvangsægteskaber og andre slavelignende forhold.</p>
			
<p>			Slaveriet fortsatte dog stadig, og nye former for slaveri opstod. ILOs konvention nr. 105 fra 1958 (Abolition of Forced Labour) forbød tvangsarbejde som et middel til politisk undertrykkelse, økonomisk udnyttelse og disciplinering af arbejdskraft, noget der var stort behov for, ikke mindst i totalitære regimer som f.eks. det dengang eksisterende Sovjet Unionen.</p>
			
<p>			I begyndelsen af det 21.årh. fulgtes international op med endnu to nye konventioner, nemlig the ILO Convention on the Worst Forms of Child Labour (nr. 182) i 1999 og the UN Protecol to Prevent, Suppress and Punish Trafficing in Persons, Especially Women and Children, en FN-standard der blev vedtaget i 2000.</p>
			
<p>			Desværre er det stadigvæk sådan at slaveriet eksisterer i udbredt form mange steder i verden. Ikke mindst når det drejer sig om børn, er dettte helt ubærligt, men alene indenfor tvungen deltagelse i bevæbnede konflikter, bruges børn i lande som  Burma, Burundi, Colombia, Elfenbenskysten, Congo, Nepal, Phillipinerne, Somalila, Sri Lanka, Sudan og Uganda.</p>
			
			<p>Ofte har de nationale regeringer ikke tilstrækkelig lovgivning på området til at standse slaveriet i alle dets mange former, og hvis lovgivningen er på plads, så håndhæves den ofte ikke.</p> 
			
			<br/><br/>
			
<p>			Politiske og økonomiske ressurcer skal allokeres til dette område, hvis situationen skal bedres. 
			Ligeledes skal lovene følges og straffe tildeles de, der bryder lovene. Der skal igangsættes kampagner, som henleder offentlighedens opmærksomhed på at det moderne slaveri rent faktisk eksisterer og må bekæmpes.<br/> 
<p>			De, der undslipper deres slavelignende arbejdspladser skal støttes og hjælpes til en ordentlig rehabilitering, idet de ellers blot igen havner i sådanne forhold.
			
<p>			Fornægtelse er ikke vejen frem - problemet må synliggøres!</p>
			
<p>			Alle lande bør tiltræde de Internationale Konventioner og standarder på området.</p>
			
			
			
			
			
<p><a href="index.php" id="tilbage">Tilbage til forsiden</a></p>
			
			
		</div>
	</body>
</html>