<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html xmlns="http://www.w3.org/1999/xhtml" lang="da">
	<head>
		<title>Dansk Komité Mod Slaveri</title>
		<meta http-equiv="Content-Type" content="text/html; charset=iso-8859-1" />

		<link rel="stylesheet" href="screen.css" type="text/css" />

	</head>
	
	<body>

		<div id="container">
		<h5>Over 200 års arbejde</h5>
 
<p>Nedenstående indlæg er frit oversat fra publikationen ”Over 200 år mod Slaveri arbejde mod slaveri,” som er udgivet af Anti-Slavery International for at henlede opmærksomheden på mærkedagen for afskaffelsen af Den Transatlantiske Slavehandel. Indlægget består af udvalgte passager, der tilsammen giver et indblik i hele problematikken – før og nu! (Hanne Birch)</p>

<p><u>Introduktion</u></p>

<p>”Historien, til trods for den frygtelige smerte, den indebar, kan ikke leves om, men hvis vi udviser mod, kan vi undgå, at den gentager sig” (frit oversat efter Maya Angelou).</p>

<p>Storbritannien var ikke det første europæiske land, der involverede sig i den transatlantiske slavehandel, med ved slutningen af det 18. århundrede, havde England indtaget en ledende rolle, og kontrolledere omkring 40 % af den europæiske slavehandel på den afrikanske kyst. Selv landets egen statsminister, William Pitt den yngre, erklærede, at ingen anden nation i Europa havde ”hoppet så dybt ind i denne synd som Storbritannien.”</p>

<p>Den 25. marts 2007 markerer 200. året for afskaffelsen af slavehandel i de britiske kolonier. Sådan en mærkedag giver os muligheden for at se på Den Transatlantiske Slavehandel med nye øjne: En slavehandel som var mere brutal end noget set hverken før eller efter, det juridiske system, der gjorde uhyrlighederne mulige, og de langtids-indvirkninger, det har haft på tre kontinenter.</p>

<p>Anti-Slavery International´s publikation giver et overblik over Den Transatlantiske Slavehandel og belyser de faktorer, der ledte til afskaffelsen, inkluderende den spirende anti-slaveri bevægelse i England og den vigtige rolle som slaver, og tidligere slaver, har spillet i at sikre deres egen frihed.</p>

<p>Publikationen sporer også, hvordan nye formere for slaveri dukkede op efter afskaffelsen af Den Transatlantiske Slavehandel, og hvordan disse nye former for slaveri blev udfordret og besværliggjorte af offentlige kampagner og udviklingen af internationale standarder der ulovliggjorde dem. De sidste kapitler opridser de hovedformer for slaveri, der eksisterer den dag i dag, og hvad der behøves gjort for at stoppe dem.</p>

<p><u>Den transatlantiske Slavehandel</u></p>

<p>Den Transatlantiske Slavehandel så mennesker som ejendom, og de menneskelige omkostninger herved var selvsagt ekstreme. Den Transatlantiske Slavehandel involverede kidnapningen og salget af millioner af afrikanere til europæiske mellemmænd. Disse slaver blev tvunget til at arbejde i produktionen af sukker, bomuld og kaffe, eller som tjenestefolk i plantageejernes hjem.</p>

<p>Slaveriet eksisterede i Afrika før europæerne blandede sig, om end på en noget anderledes måde. Krigsfanger blev slaver, forbrydere blev slaver som straf, eller man blev slave for ikke at dø af sult. Dette var udpræget brutalt, med alligevel havde de afrikanske slaver en værdi som mennesker, idet de bibragte deres ejere prestige og status. De var slaver – men også en del af samfundet.</p>
   
<p>Omvendt var de, der blev solgt som slaver under Den Transatlantiske Slavehandel, blot noget man købte og solgte efter lyst. Deres værdi var udelukkende monetær. Således blev de konsekvent tortureret: Pisket, adskilt fra deres familiemedlemmer, brændemærket, lænket og slået. De blev endda frataget deres navne. Stort set ingen af de bortførte millioner af afrikanerne vendte nogensinde tilbage til Afrika!</p>

<p>Det er ikke til at fatte og acceptere, at så mange slaver blev dræbt. Dette skete på vejen ud til kysten, og endda før dette, ligesom sejlturen kostede utroligt mange menneskeliv; der var sult, manglende plads og vold. Det anslås, at mellem 10-20 procent af alle slaverne døde under transit! Dette skal sættes i forhold til, at der i slutningen af 1800-tallet blev transporteret ca. 80.000 afrikanerne hvert år! Omkring 10 millioner slaver overlevede turen; et antal der stort set svarer til Storbritanniens befolkningstal i 1800. Imidlertid arbejdede en meget stor del af disse slaver sig helt bogstaveligt ihjel – og de havde intet valg. Under eksempelvis høst af sukkerrør var en arbejdsdag på minimum 14 timers daglig nedslidning, uden pauser og 6 dage om ugen. Og dette i brændende hede, uanset om det drejede sig om mænd, kvinder eller børn. De ubærlige arbejdsforhold, den brændende hede og manglen på mad og drikke gjorde, tillige med de nye sygdomme, slaverne blev udsat for, at ca. hver tredje slave døde inden en periode på tre år efter ankomsten!</p>

<p>Slaverejerne var stort set ligeglade, for der var nok nye slaver at få fat i. Det var, sagt ligeud, billigere at købe end at opdrætte! Slaveren blev behandlet værre end dyrene i eksempelvis Caribien.</p> 

<p><u>Slavemodstand og -oprør</u></p> 

<p>Slaverne har forsøgt at gøre oprør fra tidernes morgen, men slave ejerne har ikke stået tilbage for at straffe dem, myrde dem, brænde dem levende osv. Der er registreret slaveoprør helt tilbage til 1675 (på Barbados), men med frygtelige konsekvenser for slaverne. Oprørerne fortsatte dog, og slavernes indsats har ikke været forgæves.</p>

<p><u>Slavehandel var en socialt accepteret levevej</u></p>

<p>Slavehandel blev langsomt socialt accepteret i England; faktisk blev det anset for værende støttende for nationen!</p>

<p>Mange af de penge, der blev tjent på slavehandel, blev investeret i et nationalt erhvervsliv - eksempler herpå er bankerne Arthur Heywood Sons & Co. (nu absorberet af Barclay´s Bank), og Leyland and Bullin´s Bank (nu absorberet af HSBC Bank).</p>

<p>For at kunne opretholde slaveriet var det nødvendigt for slavehandlerne at udbrede, at slaver ikke var mennesker, så afrikanerne blev fremstillet som værende dumme, uden samfundssyn, vilde og oven i købet glade for at slippe vær fra Afrika.</p>

<p>Racistiske løgne og skræmmebilleder underbyggede slavehandelen, ved at fremstille afrikanere som halv-mennesker, hvilket igen gav europæerne en undskyldning for at udøve slaveri og torturere deres medmennesker!</p>

<p><u>At vende situationen: Slavehandelen blev et emne til offentlig debat</u></p>

<p>Langsomt begyndte afrikanske jurister at angribe englændernes ret til at hente slaver i Afrika, og allerede i 1767 og 1771 blev der vundet sager, der forhindrede slaver i at blive videresolgt.</p>

<p>Der begyndte at ske en organisering mod slavehandel, og en komite bestående af 12 mænd blev etableret den 22. maj 1787. Denne blev fulgt af flere, og selv om det tog mange, mange år, så begyndte bevidstheden omkring slaveriet at blive påvirket af modstanden.</p>

<p>Politisk skete der det, at Parlamentet i 1788 debatterede muligheden for at begrænse antallet slaver på hvert slaveskib, ligesom der skulle være en læge ombord, og dødsfald skulle registreres. Naturligvis var slaverhandlerne imod dette, også selvom det ikke på nogen måde var et stop for slavehandel. Loven blev vedtaget, men blev ikke håndhævet ret meget.</p>

<p>En stor grund til, at slaveriet blev stoppet, var uden tvivl det faktum, at oprørerne i kolonierne viste, at koloniherrerne ikke længere kunne opretholde deres magtposition; de var selv i fare. Med denne risiko for tab af egne, samt økonomiske tab, fik slavehandelen sit dødsstød.</p>

<p>Den 25. marts 1807 vedtoges loven til ”Udryddelse af slavehandel” (med 100 stemmer for og kun 34 imod i Overhuset og med 283 stemmer for og kun 16 imod i Underhuset). Den politiske holdning var således klar, men loven stoppede slavehandel – ikke slaveri!</p>

<p>Slaveriet i kolonierne fortsatte, og nu sørgede slave ejerne for, at deres slaver havde det lige præcis så godt, at de overlevede og fik børn, idet nye slaver ellers ikke var så lette at skaffe.</p>   

<p>Ulempen ved, at loven blev gennemført, var at mange troede, at situationen bedredes markant, hvorfor mange foreninger mod slaveri slækkede på indsatsen, men slaveriet blot fortsatte under lidt andre forhold. Nogen syntes, at slavernes forhold nu skulle forbedres lidt, men ikke at slaveri skulle forbydes. Andre følte sig sikre på, at slaveriet med tiden ville ophøre af sig selv.</p>

<p>I 1823 oprettedes London Society for Mitigating and Gradually Abolishing the State of Slavery Throughout the British Dominions. Navnet siger tydeligt, at dette var en konservativ og forsigtig gruppe, der ikke implementerede en hård linie mod slaveri.</p>

<p>Slaverne var naturligvis uenige i dette koncept, og oprørerne forsatte. Nogle fremstående slaver blev martyrer i oprørerne, og dette fyrede op under et nyt syn på slaveriet, og et ønske om at afskaffe det.</p>

<p>I kolonierne fortsatte oprørere og ofte måtte store tropper sættes ind imod oprørerne, dog heldigvis uden, at dette stoppede arbejdet mod slaveriet. I 1833 gennemførtes en lov, efter hvilken ingen slaver i de britiske kolonier kunne købes, sælges eller ejes! Dette var et stort fremskridt, om end loven inkluderede to undtagelsesparagraffer, der gjorde den mindre attraktiv. For det første modtog slaveholderne på de Vestindiske Øer kompensation for ”tabt ejendom,” et beløb der modsvarede omkring 40 % af nationalbudgettet på det tidspunkt, mens slaverne absolut intet fik! For det andet, så blev slaverne tvunget til at arbejde for slave ejerne helt frem til 1840, før de reelt blev frie. Dette var således fortsat slaveri, om end det ikke blev kaldt slaveri.</p> 

<p>De frigivne slaver stod i en dårlig situation; ingen økonomisk kompensation for udnyttelsen af dem, og ingen jord tildelt. Derfor stod mange uden arbejde og indtægt, hvorfor de var tvunget til at arbejde for deres tidligere ejere for så godt som intet – ellers døde de af sult. Dette var frygteligt, ikke mindst når vi husker på, at de ”frie” slaver nu skulle betale husleje (for usle hytter) og skat.</p>

<p>Således var enden på slaveriet internationalt set endnu ikke nået. Der var stadig millioner af slaver rundt om i de europæiske kolonier, og selv i 1860 var der over 6 millioner slaver alene i USA, Brasilien og på Cuba tilsammen.</p>

<p>Den organisation vi i dag kender under navnet Anti-Slavery International (dengang hed den British and Foreign Anti-Slavery Society), blev etableret i 1839, med det formål at agitere for ophævelse af slaveriet i hele verden. Organisationen blev dog snart opmærksom på, at en juridisk afskaffelse af slaveriet langt fra var ensbetydende med en faktisk afskaffelse, idet mennesker stadig, mod deres vilje, blev tvunget til at arbejde under slavelignende forhold, ikke ulig de forhold, som slaverne i de caribiske plantager arbejdede under.</p>

<p><u>Udviklingen i anden del af det 19. århundrede – nye former for slaveri</u></p>

<p>I løbet af anden halvdel af det 19. århundrede var der flere og flere lande, der tog skridt mod en ophævelse af slaveriet. I de franske kolonier skete det i 1848, i USA i 1865, på Cuba i 1886 og i Brasilien i 1888. Samtidig hermed fandt slave ejerne dog på måder til at sikre en fortsat arbejds-styrke, som de kunne udnytte helt og fuldt for ingen eller absolut minimal betaling!</p>

<p>Eksempelvis kunne man i Britisk Honduras risikere 3 måneders hårdt straffearbejde, hvis man var usamarbejdsvillig, var ulydig eller blev væk fra jobbet uden at have fået fri! Mange tidligere slaver fortsatte reelt som slaver, idet de måtte arbejde ubegrænset for at få adgang til en smule jord. Andre igen kom i gæld til butikker der solgte landbrugsprodukter til helt ublu priser, så de aldrig fik deres frihed. Deres arbejdskraft var midlet til at betale gælden af med! Forholdene VAR slaveri!</p>

<p>Ikke mindst plantageejerne fortsatte således slaveriet – dog uden at kalde det ved dets rette navn.
En plantage ejer i Gyana, ved navn John Gladstone, der i øvrigt var far til den senere britiske premierminister, gjorde i 1836 officielt opmærksom på, at han ikke længere forventede at kunne få slaver fra Vestindien, hvorfor han ønskede nye ”forsyninger” andetsteds fra. Han fik herefter officiel tilladelse til at importere slaver fra Indien, arbejdere på kontrakter med en typisk løbetid på 5 år. Der var agenter, som tog sig af at skaffe de ønskede arbejdskraft, og de stakkels indere fik i realiteten intet andet end simpel husly og et minimum af føde.</p>

<p>Disse ”coolier” fra Indien udbredtes også til Mauritius, Jamaica, Trinidad og St. Lucia. Dertil kom, at englænderne også skaffede sig omkring 47.000 kinesiske arbejdere – mennesker der sled og slæbte i guldminerne i Sydafrika, med meget lange arbejdsdage, særdeles dårlige arbejdsforhold og noget der egentlig var fængselslignende forhold!
Bevægelsen mod slaveriet lagde et øget pres på den britiske regering, idet ”coolierne” også ønskedes forbudt. Da udnyttelsen af kineserne blev offentlig kendt i England, reagerede befolkningen med antipati og modstand mod denne nye form for slaveri. I 1907 blev rekrutteringen af kinesere til minerne stoppet, efter at de liberale havde gjort det til hovedpunktet i deres valgkampagne i 1906.</p>

<p>Først i 1909 blev sagen med de indiske slaver undersøgt til bunds af regeringen, men systemet blev ikke stoppet før efter Første Verdenskrig, hvor over en halv million indere havde været udnyttet i dette system, eksempelvis i de britiske kolonier i Gyana, Trinidad og Jamaica.</p>

<p><u>Tvangsarbejdere i Congo</u></p>

<p>I 1876 sponsorerede Kong Leopold en konference af opdagelsesrejsende og geografer i Brüssel, med det formål at finde nye veje ind i Congo og etablere baser inde i landet, for at stoppe den ”Arabiske” slavehandel, som primært berørte Øst- og Centralafrikanere, der blev transporteret over det Indiske Ocean til den Persiske Golf.</p>

<p>Leopold havde således succes med at maskere sine koloniambitioner under dække af en humanitær facade, og fik dermed promoveret etableringen af et selvstændigt administreret territorium i Congo. Han vandt støtte fra USA og forskellige europæiske magter, og i maj 1885 grundlagde han Congo Free State (der svarer til nutidens Democratic Republic of the Congo). Han blev enevældig hersker af en trettende del af Afrika og deklarerede al ”ubeboet land” statens ejendom, hvorefter han begyndte at skabe et slaveri system, hvormed han kunne udnytte Congos ressourcer.</p>

<p>Dette system blev styret af Force Publique, der hurtigt udviklede sig til en hær på 19.000 mænd, hvoraf hovedparten var afrikanere, der enten var tvangsindskrevet, eller bragt dertil af lokale høvdinge, herunder den notoriske Zanzibar baserede slavehandler Tippu Tipp.</p>

<p>Congoleserne var tvunget til at arbejde som bærere og til at indsamle elfenben og gummi. Deres koner, ældre og landsbyledere blev kidnappet, for at sikre, at mændene arbejdede som foreskrevet. De der flygtede så en grum skæbne i øjnene og blev sjældent frie mennesker.</p>

<p>Piskning og andre brutale afstraffelser var hverdag, ligesom hængning. Jo mere populært gummi blev, jo værre blev forholdene – brutaliteten var uhørt! Den lokale hær Force Publique undertrykte de stakkels slaver, og ethvert ”pip” imod blev straffet med døden.</p>

<p>Dertil kom, at det var almindeligt at hugge lemmer af, og de der udførte dette blev belønnet efter antallet af afhuggede hænder de leverede til styret. Således huggede ÉN soldat hænderne af 100 landsbyboere, blot fordi de nægtede at udlevere deres føde varer til hans soldater. En lokal præst dokumenterede at en lokal høvding havde vist ham 81 afhuggede hænder!</p>

<p>Denne præst, George Washington Williams, der arbejdede i Congo, begyndte i 1890 at undersøge og dokumentere mange af disse frygtelige sager. I hundredvis af europæere havde allerede set det samme, men denne præst var den første, der offentlige gik imod hvad han kaldte ”forbrydelsen mod menneskeheden.” Præsten døde i 1891, men andre tog over. Missionæren Alice Harris tog billeder af mennesker med afhuggede lemmer, journalisterne begyndte at interessere sig for emnet, og inddrog parlamentsmedlemmerne i sagen. Endelig, i 1903, bar kampen frugt og Underhuset i London vedtog enstemmigt en resolution der pålagde Congo at lede staten med menneskelighed.
Derefter formedes the Congo Reform Association (CRA) og kampen mod slaveriet videreførtes. Den 23. marts 1904 mødtes organisationen for første gang officielt i Liverpool, en hændelse der tiltrak 1.000 borgere, og i 1905 havde der været afholdt mere end 60 massemøder! I marts 1908 gav Leopold endelig langt om længe efter for den massive modstand og den belgiske regering indvilligede i at købe Congo for 205 millioner frank. Heraf gik hele 50 millioner frank til Leopold, der jo havde ”lidt så store ofre for Congo.” Det skal derudover påpeges, at pengene til Congo alle kom fra de profitter, der var skabt af landets egne ressourcer og med slaver!</p>

<p>Forholdene i Congo blev dog ikke bedre før i 1912, hvor den belgiske regering indførte reformer.
Det skønnes, at hele 10 millioner congolesere blev arbejdet ihjel, hvilket svarer til halvdelen af landets befolkning i perioden!!! De blev dog ikke kompenseret – det gjaldt kun Leopold.</p>

<p><u>Tvangsarbejde i Amazones, Sydamerika</u></p>

<p>I Amazonerne foregik slaveri, der mindede en del om det i Congo. En lokal ”gummi-konge”, Julio Cesar Arana, var bagmanden, og han brugte ingen humanitære undskyldninger! Tværtimod brugte han penge og hyrede pistolbevæbnede mænd til at sikre sig 12.000 kvadratmil jord langs Putumayo floden, på grænsen mellem Peru og Colombia. Arana havde hele 1.500 bevæbnede mænd med sig i overtagelsen af dette store landområde.</p>
 
<p>Aranas metoder til at sikre sig det højest mulige udbytte fra gummiplantagerne mindede om dem, som Kong Leopold brugte i Congo. De originale indbyggere, ikke mindst indianere, blev gjort til slaver. De blev pisket, dræbt, lænket og sultet! Kvinderne blev voldtaget og holdt som gidsler, for at sikre, at mændene leverede de gummileverancer, som despoten krævede!</p> 

<p>Lokale afdelingsledere arbejdede på kommission, og da de ikke var sikret en fast indtægt, var de tilbøjelige til at bruge helt ekstreme metoder for at øge produktionen i plantagerne. En af lederne dræbte 150 mænd, kvinder og børn, blot for at statuere et eksempel, og svor at udrydde enhver indianer, der satte sig op imod hans ordrer.</p>

<p>I 1907 forsøgte en ung ingeniør fra USA, Walther Hardenburg, at gøre noget for at hjælpe disse slaver. Det tog ham to år at indsamle 18 vidneudsagn, der sværgede, at forholdene var ubeskriveligt forfærdelige og han tog disse med sig til England, hvor Aranas Peruvian Amazon Company var registreret, med det formål at offentlige sine informationer.</p>

<p>Men selv aviserne tvivlede på de forfærdende forhold, og først da organisationen Anti-Slavery and Aborigines Protection fik fat i materialet, blev forholdene offentliggjort i pressen. Herefter blev udenrigsministeriet nødt til at reagere, og undersøgelser bekræftede Hardingers oplysninger. Der blev udstedt arrestordrer på 237 personer involveret i slaveriet, men kun 9 blev faktisk arresteret! De korrupte embedsmænd havde hjulpet resten med at flygte!!</p>

<p>Udenrigsministeriet i England konkludere i 1912 i en rapport om sagen, at Aranas firma havde tjent 1,5 millioner engelske pund fra afskibning af gummi over en 12-årig periode, og at ikke mindre end 30.000 indianere var døde som følge heraf. I 1913 blev den britiske højesteret nødt til at lukke firmaet. Arana og hans håndlangere blev dog aldrig retsforfulgt, men Peru gav Putumayo landet til Colombia, som var den egentlige ejer</p>

<p><u>Slaveriet – og kampen imod det - i nyere tid</u></p>

<p>Desværre endte slaveriet ikke med ophøret af slaveriet i plantagerne i Amazonerne og Congo. I 1924 etableredes en Kommission ved navn Temporary Slavery Commission, der skulle arbejde for udryddelse af slaveriet på verdensplan. Der skulle ses på bl.a. tvangsarbejde, gældsarbejde og tvungne ægteskaber.</p> 

<p>Et resultat af kommissionens arbejde var den Slavery Convention, der i 1926 så dagens lys. Udover at slå fast, at ingen kan eje et andet menneske, så satte konventionen også grænser for, i hvilket omfang tvangsarbejde kunne påtvinges. Den Internationale Arbejdsorganisation (ILO), fik den opgave at udstikke de mere præcise grænser og definitioner på begrebet slaveri.</p>

<p>Således præsenterede ILO i 1930 sin Forced Labour Convention (nr. 29), en konvention, der havde lange og fasttømrede procedurer og metoder at gå op imod. Der var, foruden de allerede nævnte former for slaveri, også tvangsarbejde i fængsler, tvangsindskrivninger til militæret, og privat hushjælp under tvang, blot for at nævne nogle få former.</p> 

<p>Efter anden verdenskrig så Universal Declaration of Human Rights dagens lys, og artikel 4 i denne menneskerettighedserklæring af 1948 forbød slaveri og tvangsarbejde i alle dets former.</p>

<p>FN, og herunder Den Internationale Arbejdsorganisation (ILO), har siden da intenst arbejdet videre på at forbyde og udrydde slaveri på verdensplan. FN´s konvention fra 1956 (United Nations Supplementary Convention on the Abolition of Slavery, the Slave Trade and Institutions and Practices Similar to Slavery) var endnu et vigtigt skridt på vejen, og lagde ikke mindst vægt på emner som gældsbundenhed, det at føde et barn til en anden, der vil udnytte dette barn, tvangsægteskaber og andre slavelignende forhold.</p>

<p>Slaveriet fortsatte dog stadig, og nye former for slaveri opstod. ILO´s konvention nr. 105 fra 1958 (Abolition of Forced Labour) forbød tvangsarbejde som et middle til politisk undertrykkelse, økonomisk udnyttelse og disciplinering af arbejdskraft, noget der var stort behov for, ikke mindst i totalitære regimer som eksempelvis det dengang eksisterende Sovjet Unionen.</p>

<p>I begyndelsen af det 21.århundrede fulgtes internationalt op med endnu to nye konventioner, nemlig  the ILO Convention on the Worst Forms of Child Labour ( nr. 182) i 1999 og the UN Protocol
To  Prevent, Suppress and Punish Trafficking in Persons, Especially Women and Children, en FN standard der blev vedtaget i år 2000.</p>

<p>Desværre er det stadig sådan, at slaveriet eksisterer i udbredt form mange steder i verden. Ikke mindst, når det drejer sig om børn, er dette helt ubærligt, men alene indenfor tvungen deltagelse i bevæbnede konflikter, bruges børn i lande som Burma (Myanmar), Burundi, Colombia, Elfenbenskysten, Congo, Nepal, Phillipinerne, Somalia, Sri Lanka, Sudan og Uganda.</p>  

<p>ILO anslår, at op til halvdelen af alle tvangsarbejdere ( = slaver) er børn! Procentsatsen kan imidlertid godt være endnu højere, og mindst 8,4 millioner børn er slaver – under ubeskriveligt forfærdelige forhold!</p>

<p>IlO estimerer endvidere, at over 2,5 millioner mennesker er blevet solgt på tværs af landegrænser – og til slavejob. Dette foregår primært indenfor sektorer som hushjælp, landbrugsarbejde, pakning og fremstillingsvirksomhed. Specielt er illegale immigranter udsatte – da de i sagens natur ikke har nogen steder, de kan klage over udnyttelsen og mishandlingen!</p>

<p><u>Hvad kan der gøres for at afhjælpe problemet</u></p>

<p>Ofte har de nationale regeringer ikke tilstrækkelig lovgivning på området til at standse slaveriet i alle dets mange former. Og, hvis lovgivningen er på plads, så håndhæves den ofte ikke!</p>

<p>Politiske og økonomiske ressourcer skal allokeres til dette område, hvis situationen skal bedres. Ligeledes skal lovene følges og straffe tildeles de, der bryder lovene. Der skal igangsættes kampagner, der henleder offentlighedens opmærksomhed på, at det ”moderne slaveri” rent faktisk eksisterer og må bekæmpes.</p>

<p>De, der undslipper deres slavelignende ”arbejdspladser” skal støttes og hjælpes til en ordentlig rehabilitering, idet de ellers blot igen havner i sådanne forhold.</p>

<p>FORNÆGTELSE ER IKKE VEJEN FREM – PROBLEMERNE MÅ SYNLIGGØRES!</p>

<p>ALLE LANDE BØR TILTRÆDE DE INTERNATIONALE KONVENTIONER OG STANDARDER PÅ OMRÅDET.</p>

<img src="200aar.jpg" alt="" width="600px"/>


<p>Turner. (Slaveskib)</p>

<p><a href="index.php" id="tilbage">Tilbage til forsiden</a></p>
	

	</div>
		
	</body>
</html>
